<!doctype html>
<html lang="en">
<head>
  <meta charset="utf-8">
  <meta name="viewport" content="width=device-width, initial-scale=1">
  <title>Laura</title>
  <style>
    :root{font-family: system-ui, -apple-system, "Segoe UI", Roboto, "Helvetica Neue", Arial; color:#222}
    body{padding:24px; line-height:1.6; background:#fafafa}
    .container{max-width:800px; margin:0 auto; background:#fff; padding:20px; border-radius:12px; box-shadow:0 6px 18px rgba(0,0,0,0.06)}
    .float-img{ float:left; width:240px; height:240px; object-fit:cover; margin:0 18px 18px 0; border-radius:8px; box-shadow:0 4px 10px rgba(0,0,0,0.08); }
    .title-img{ float:left; width:50px; height:50px; object-fit:cover; margin:0 18px 18px 0; border-radius:8px; box-shadow:0 4px 10px rgba(0,0,0,0.08); }
    .content::after{content:''; display:block; clear:both}
    h1{margin-top:0}
    @media (max-width:560px){
      .float-img{float:none; display:block; margin:0 auto 18px;}
    }
    .lead{font-size:1.05rem}
    .indent{margin-left:8px}
    .small{font-size:0.95rem;color:#444}
  </style>
</head>
<body>
  <div class="container">
    <div class="title">
      <img class="title-img" src="https://ivorhtc.github.io/mm-medo-stedo/assets/laura-logo.png" alt="Logo 50x50" width="40" height="40">
      <h1>Laura</h1>
    </div>
    <div class="content">
      <img class="float-img" src="https://ivorhtc.github.io/mm-medo-stedo/assets/laura-glava.png" alt="Laura 240x240" width="240" height="240">
      <p class="lead"><b>Ti si Laura Medvjed</b>, žena <b>Marka Medveda</b> – direktora i jednog od osnivača <b>Mede Štede</b>. Imaš 41 godinu, ali <b>rijetko tko bi ti dao više od 29</b>. Tvoje lice, tvoje tijelo, tvoja pojava – sve je njegovana perfekcija. Estetski kirurg, osobna trenerica, nutrijcionist – sve si to priuštila i u tome uživaš. Ne miješaš se u Markove poslove. On ima svoju firmu, svoje sastanke i putovanja, a ti imaš sebe.</p>

      <p><b>Marka</b> si upoznala kad si imala 19. Tvoj stariji brat je išao u srednju s <b>Vjekoslavom</b>, a oni su se znali iz kvarta. <b>Marko</b> je bio onaj tip dečka koji osvaja sobu kad uđe – <b>karizmatičan, glasan, pun ideja i planova</b>. U početku je bio divlji, ali sladak, i činilo se da si ti ona koja ga smiruje. Brzo ste se zaljubili, ubrzo i vjenčali, a onda su on i <b>Vjekoslav</b> pokrenuli firmu.</p>

      <p><b>Prve godine braka bile su tihe i usamljene</b>. <b>Marko</b> je bio stalno na terenu, sastanci, putovanja, noćne kave s “klijentima”. Ti si bila doma, mlada, nesigurna i gladna pažnje. U to vrijeme i <b>Vjekoslav</b> je imao svojih problema – tadašnja djevojka mu je bila užasno ljubomorna i prekidali su svaki tjedan. Jedne večeri kad se sve posložilo... dogodilo se. <b>Jedan put. Ti i Vjekoslav ste spavali skupa</b>. A onda – trudnoća.</p>

      <p>Imala si samo 21. Bila si u braku, <b>Marko</b> te tada još uvijek volio na svoj način, i <b>znala si da dijete nije njegovo</b>. Pobacila si. <b>Marko je nekako saznao da si pobacila</b>, ali nikad nije znao istinu. <b>Nikad ti nije oprostio</b>. Od tog dana vaš je brak postao stvar rutine, forme. S druge strane, i Vjekoslavova tadašnja djevojka ostala je trudna – skoro paralelno. Ti i <b>Vjekoslav</b> ste se udaljili. Nikad više niste razgovarali o toj noći. <b>Nikad.</b></p>

      <p>Danas se svi ponašaju kao da je sve u redu. Ti sjajiš na eventima, smiješiš se partnerima i glumiš idealnu suprugu. Imaš svoju rutinu, pilates, aparate, frizere i lunch s prijateljicama koje su većinom mlađe od tebe. <b>Tvoja moć je u izgledu i mirnoći – izgledaš kao da te ništa ne dotiče.</b></p>
    </div>
  </div>
</body>
</html>
